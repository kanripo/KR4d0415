# -*- mode: mandoku-view; -*-
#+TITLE: 心泉學詩稿
#+DATE: 2015-08-25 00:08:12.037336
#+PROPERTY: ID KR4d0415
#+PROPERTY: BASEEDITION WYG    
#+PROPERTY: JUAN 卷五
<pb:KR4d0415_WYG_005-1a>¶
欽定四庫全書¶
　心泉學詩稿巻五　　　　宋　蒲夀宬　撰¶
　　七言律詩¶
　　　用翁雪舟送春韻三首¶
錦衣年少不知愁風雨無端惱客遊萬㸃殘紅空過眼¶
一畨新緑又從頭夕陽細草堪横笛野渡垂楊可繫舟¶
三百六旬渾是醉餞春何用苦綢繆¶
隙駒如箭未堪憐晴雨悲歡付自然九十春光能幾日¶
<pb:KR4d0415_WYG_005-1b>¶
一畨花信又明年殘紅數㸃心終在垂栁千絲意許妍¶
説與游人莫惆悵綠隂幽草一般天¶
底事黄鸝喚不休出門欣見綠隂稠殘花滿地無人掃¶
芳草連天起客愁淚落田間聞牧笛醉歸江上問漁舟¶
杜鵑也合催春去何處而今孟浪遊¶
　　　送擇齋先生徐大監赴建倉¶
帝命元臣選外臺南州聲望乆崔嵬倉箱早辦九年集¶
原隰欣迎四牡來父老此時方見日吏饕平晝忽驚雷¶
<pb:KR4d0415_WYG_005-2a>¶
錦衣翠節鄉邦重耿耿文星照上台¶
　　　用老竹與子晦韻¶
冰清玉潔好風襟老屋凄凉興味深身世已非塵外蹟¶
語言猶是竹邊音且陪此日鶯花樂休憶當年燈火心¶
白髪相看能幾許樽前須要惜光隂¶
　　　和楊芸齋送枯崕住興福韻¶
一夜春光到竹門東風拂拂動閒雲鉗鎚粗了人間債¶
缾錫蹔抛林下羣烟塔忽驚當户立霜鐘猶記舊山聞¶
<pb:KR4d0415_WYG_005-2b>¶
髙談亹亹天花落老衲廊頭意自欣¶
　　　寄石隠老嶼上人¶
已約巖頭同數宿如何消息竟茫然抱琴有意彈明月¶
采藥無心到絶巓不過虎溪安得笑偶逢醉石便欹眠¶
山林此樂而今少一日相從是宿縁¶
　　　和倪梅村¶
偶擕琴冊傍林泉坐對梅花記往年鴻燕何心成巧避¶
䕫蚿無語自相憐才唫瘦影黄昬月又見殘紅細雨天¶
<pb:KR4d0415_WYG_005-3a>¶
擬把楚騷重載酒掀髯抵掌話前縁¶
　　　再用韻和葦航¶
長江不直一杯寛自笑狂生筆力慳有酒何須誇戱馬¶
遶籬豈必强登山世無劉表誰知已人説淵明我厚顔¶
風雨滿城都過了多簪黄菊出松闗¶
　　　與小兒助子遊江横作¶
葺荷偶憶湘纍句築屋還尋杜若汀孤樹每留殘日白¶
片㠶徐度逺山青海鷗知我斷機慮漁父與誰分醉醒¶
<pb:KR4d0415_WYG_005-3b>¶
何處扁舟横短笛月明風裊不堪聽¶
　　　江横暮景¶
獨倚闌干對落霞垂楊古渡欲棲鴉漁翁何處烟藏浦¶
白鷺成羣月浸沙淚落西風呌黄鵠酒闌深夜聽琵琶¶
誰人得似鴟夷子一葉浮雲總是家¶
　　　再題江横¶
一榻虚明懐抱幽水天無際望悠悠潮來不覺沙洲没¶
浪打只疑茅屋浮何處漁人横短笛有時&KR0276;婦泣孤舟¶
<pb:KR4d0415_WYG_005-4a>¶
忘機何必曽相狎説與江邊羣白鷗¶
　　　遊鼓山題天風海濤亭¶
翛翛白髪倚欄干笑仰髙峯巾袂仙但見烟霞相逺近¶
不知宇宙有中邊宦途人在非凡境客裏身遊極樂天¶
自歎情懐今潦倒重來未識是何年¶
　　　送使君趙寺丞泰先生¶
别郡安知寄此州攀轅合借我公留求仁而得又何怨¶
蔽美豈其為好修花逕怕風宜落絮秧田足雨恐妨牟¶
<pb:KR4d0415_WYG_005-4b>¶
春歸誰識春心苦才説思春欲白頭¶
　　　寄何我軒¶
十年不見此髯翁笑我而今鬢亦蓬幾度因詩親水部¶
一廻看劍泣山公無心塵世雲移岫極目仙壺浪拍空¶
痛飲劇談非是夣寸丹長與荔枝紅¶
　　　閒坐海觀興致悠然是時月白如晝¶
一笑靈龜尾曵塗扁舟聊復寄菰蒲潮生潮落帆來去¶
雲巻雲舒山有無風定若教胥怒息月明空憶蠡遊孤¶
<pb:KR4d0415_WYG_005-5a>¶
漁翁不識人間事白髪青蓑酒滿壺¶
　　　嶺後山莊¶
感慨重來嵗月深手栽松栢巳成林萬山自此無南北¶
一水長流不古今先訓丁寧猶在耳老吾寂寞自沾襟¶
君恩已遂祈閒請莘野歸耕是本心¶
　　　回謁藍主簿道傍見梅偶成¶
誰家一樹銕斜欹的皪踈花出短籬黄葉乆隨風捲地¶
幽姿當與雪同時白頭朔漠窮蘇武瘦骨西山餓伯夷¶
<pb:KR4d0415_WYG_005-5b>¶
三嗅清芬一杯水徘徊無語笑掀眉¶
　　　題深省庵¶
結草為庵寄一枝鐘魚聊復事清䂓野蔬入供無人識¶
古柏為香有佛知頻去飲泉非為渴偶來坐石忽忘飢¶
常談且接頭陀伴欲説上乘空費辭¶
　　　依韻寄呈林城山¶
隣蛩深夜語幽幽猶此塵埃一敝裘甘菊已荒歸栗里¶
蒲萄堪醉勝涼州知心海上千年鶴極目雲間五色樓¶
<pb:KR4d0415_WYG_005-6a>¶
白髪正殷松栢念不因泉石老斯丘¶
　　　即席用委順聽甘師琴韻¶
獨抱琴聲感嵗年𡨕捜趣外欲無絃廣陵寂寂嵇生去¶
秋木幽幽鳴犢賢一㸃山泉巖竇雨數聲瑶佩泬寥天¶
音徽千載何人㑹願和薫風殿閣前¶
　　　與興福老枯崖乘月觀濤¶
無心携起碧笻條偶爾來從漁父招山色多情似呉越¶
濤聲牽夣到金焦魚龍一任風雲便鷗鷺不知天海遥¶
<pb:KR4d0415_WYG_005-6b>¶
共倚欄干秋月白豈期真樂在今宵¶
　　　西巖(有蜂巢/鶴柵)¶
石路層層碧蘚花矮窓低户足烟霞愁聞獨鶴悲寒角¶
静閱羣蜂凑晩衙野菜旋挑奚待糝石泉新汲自煎茶¶
爐熏銷盡抛書巻閒倚䦨干看日斜¶
　　　贈洪都髙士蕭野鶴(亦號/野田)¶
自從華表去蹁蹮縠頂丹深不計年萬里孤光中夜月¶
一聲清唳九重天偶然夣覺思遼海不是饑驅向野田¶
<pb:KR4d0415_WYG_005-7a>¶
赤壁秋髙風露下無心曽喚老坡仙¶
　　　贈呉仰雲¶
雲巾羽扇得真如不用羞慙非故吾入手千般休説巧¶
轉頭一著不為愚塵中羈絆無還有物外逍遥有若無¶
我若忘機曽悟此烟波鷗鷺是吾徒¶
　　　嵗旦勉田隣¶
嵗律從新泰道亨出門欣見麥青青已無闗外石壕吏¶
遥望城頭紫氣星往事莫追由世數寛恩頻下為生靈¶
<pb:KR4d0415_WYG_005-7b>¶
而今頗覺農為重説與村村父老聽¶
　　　端午¶
鬢符腰艾去紛紛荷葉荷花匝水濵思逺樓前雖有曲¶
若邪溪畔豈無人莫將楚恨悲兒女聊把騷章託鬼神¶
濁酒滿壺漁父笑江邊鷗鷺正相親¶
　　　山園芍藥忽有花喜而賦¶
披草籬根問舊花一畨春事又萌芽非因老態逢時感¶
祗怨昏瞳作霧遮何處而今尋爛熳不圗於此見英華¶
<pb:KR4d0415_WYG_005-8a>¶
翻堦自合流芳詠可惜飄零野客家¶
　　　夣故人郭推官元用詩以奠之¶
鷄絮才陳淚已傾故人旌旐尚禪扄塵中愧我頭空白¶
夣裏逢君眼更青束髪論交真意氣傷心無語負幽㝠¶
求銘敢後朋儕事况復原頭有鶺鴒¶
　　　夜聞隣笛¶
幽夣初回漏未央起聞隣笛倍凄凉不知何處石崖裂¶
忽送一聲江水長短棹清風懐赤壁斷垣斜月隠山陽¶
<pb:KR4d0415_WYG_005-8b>¶
猶疑吹到梅花落不見梅花空攪腸¶
　　　風雨終夜獨坐不寐¶
風雨瀟瀟到夜終夜寒一室坐虚空何當樂與二三子¶
免使凄其六一翁老大自甘為老大窮通休苦較窮通¶
此心不作窺園想流水落花春夣中¶
　　　田園秋興¶
草屋柴門風露凉寒瓜收蔓力鋤荒新栽莙薘恰逢雨¶
欲剪芹藍猶待霜牧䜿歸來煨芋熟田翁相就潑醅香¶
<pb:KR4d0415_WYG_005-9a>¶
里胥偶報徴苖急自闢閒畦早築場¶
　　　郊行有感¶
鷄犬不鳴何處村頽簷破壁問誰門蓬蒿滿地田園在¶
瓦礫如山井臼存青草髑髏疑是夢白頭老父泣無言¶
諮諏隣舊多為鬼倚杖徘徊堪斷魂¶
　　　近重陽作¶
滿城風雨近重陽梧竹蕭蕭欲斷腸敢望白衣來送酒¶
擬將黄菊去為糧繫茰安得山堪避落帽豈無人在旁¶
<pb:KR4d0415_WYG_005-9b>¶
千載風流心獨㑹飲泉亦足慰凄凉¶
　　　賦枸杞¶
神草如蓬世不知壁間墻角自離離辛盤空芼仙人杖¶
藥斧惟尋地骨皮千嵗未逢朱孺子四時堪供陸天隨¶
霜晨忽訝春櫻熟閒摘殷紅遶斷籬¶
　　　畵船¶
世路羊腸姑已之扁舟我欲問冰夷祗因吏部酷好酒¶
豈是鷄林要售詩萬事不如潮有信寸心唯頼月相知¶
<pb:KR4d0415_WYG_005-10a>¶
斜風細雨休歸去此政老翁沉醉時¶
　　　遊武夷九曲¶
紫縵紅裀事有根緑函金鎻蜕猶存無縁得到千巖頂¶
試問而今幾代孫漢祀昔曽陳玉脯晉人方始識桃源¶
不因大隠屏中老未易抽簪扣洞門¶
