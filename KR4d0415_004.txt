# -*- mode: mandoku-view; -*-
#+TITLE: 心泉學詩稿
#+DATE: 2015-08-25 00:08:12.026912
#+PROPERTY: ID KR4d0415
#+PROPERTY: BASEEDITION WYG    
#+PROPERTY: JUAN 卷四
<pb:KR4d0415_WYG_004-1a>¶
欽定四庫全書¶
　心泉學詩稿巻四　　　　宋　蒲夀宬　撰¶
　　五言律詩¶
　　　送莊糾之官莆陽¶
荷槖藹諸孫英英列㦸門能聲家有譜清識郡無寃松¶
影旌旗道梅花玉雪村親庭兩驛便時得問凉暄¶
　　　嵗暮度朋山嶺登山庵追慕先人不勝悲愴因¶
　　　用楊敬夫韻¶
<pb:KR4d0415_WYG_004-1b>¶
嵗寒霜露感况復度髙深雲木猶如此苔磯不忍臨溪¶
流一線碧門對兩山岑含涕危亭曲遺言尚可尋¶
　　　友人若木余兄告歸詩以送之¶
兩年遊海國一半在山扉政喜沙鷗狎忽驚遼鶴歸苦¶
吟黄葉落凝睇白雲飛志已堅親養難分薜荔衣¶
　　　寄徑山書記悟上人¶
人間傳妙語塵外更深蔵寢食因吟廢形骸欲坐忘瘦¶
林秋見鶴斷磬夜聞螿出定生幽思窻虚月在廊¶
<pb:KR4d0415_WYG_004-2a>¶
　　　寄思溪老蔵叟珍上人¶
萬折苕溪水精廬若箇邊菰菱時入供包錫暮行船月¶
朗無雲夜鵰横欲雪天了知身是客莫負故山縁¶
　　　寄老溪上人¶
已知山是石掛起碧笻條家在黄梅樹門當獨木橋寡¶
交因犬惡黙坐聴蟬調同道何時過心慵不見招¶
　　　招枯崖悟上人住山¶
山僧如病鶴意氣獨離羣思共孤峯月閒分半榻雲井¶
<pb:KR4d0415_WYG_004-2b>¶
華晨起汲瀑布夜深聞相向無言説窓間草木欣¶
　　　和胡竹莊韻¶
脱落皮毛盡而今腸亦無泣非縁楚玉聲不叶齊竽舉¶
目雲天逈論心水月孤祇應飲美酒跳入費公壺¶
　　　次清老弟韻¶
恐負東風約清唫野歩遲淡烟楊栁外㣲雨海棠時逺¶
寄千杯緑多情兩鬢絲閒愁須遣盡蜂蝶不堪覊¶
　　　趙委順寄詩山中因次韻¶
<pb:KR4d0415_WYG_004-3a>¶
欲言誰與共冉冉日還斜繞郭多春樹隔江生暮霞滿¶
堤吹栁絮一舸汎桃花唯愛鯿魚美垂緡傍古槎¶
　　　題梅窓嘯月圖¶
梅花紙帳夣耿耿欲宵殘何處幽人嘯一窓明月寒素¶
光流肺腑清響動巖巒擁膝無言語歸來意自歡¶
　　　贈隠者¶
自是山林僻何心與世踈土鐺三合米竹牖半床書月¶
樹迷歸鶴沙泉數過魚無人覔巢許不必更深居¶
<pb:KR4d0415_WYG_004-3b>¶
　　　挽吕秘書¶
玉階空憶去破屋古梅旁猶訝黯言直不磨遷史良葵¶
心猶白髮槐夣落黄粱最後龍門客恩深涕泗滂¶
　　　悼亡¶
百嵗期偕老半生塵夣訛方諧委畚事忍作皷盆歌野¶
水悲蘋藻秋風泣薜蘿青燈課子誦此意念君多¶
　　　小兒生日¶
今年二十八細憶始生時漸喜山多樹尤憐水滿池相¶
<pb:KR4d0415_WYG_004-4a>¶
寛吾老大自教爾童兒佛誕明朝是然香共展眉¶
　　　贈日者王談天¶
問天天不言君更欲談天只且話明日豈須窮百年已¶
靈機石事猶夣蟻柯邊為扣希夷老如何尚愛眠¶
　　　阿助守嵗誦杜工部四十明朝是之句請足成¶
四十明朝是瞻天祇乞閒自慙身計拙早覺鬢毛斑守¶
嵗從兒喜攙春借酒顔盍簪喧馬意清夣五雲間¶
　　　送枯崖悟上人省覲三山¶
<pb:KR4d0415_WYG_004-4b>¶
遍踏長松影行吟入畵屏秋江一葉渡落日數峯青白¶
髪干新夣黄花制晩齡片雲何日㑹重約在林扄¶
　　　即事¶
江樓人臥病寂寞更誰憐有子常離抱無家可祝先雕¶
墻笑茅屋滄海幻桑田昨聴東鄰訃浮華亦夣然¶
　　　約趙委順北山試泉¶
擬尋青竹杖同訪白雲龕野茗春深苦山泉雨後甘鳥¶
聲塵夣醒花事午風酣静趣期心㑹逢人勿費談¶
<pb:KR4d0415_WYG_004-5a>¶
　　　春隂偶成柬枯崖¶
砌蘚頻侵緑野花相避紅不知昏與晝惟見雨和風有¶
酒為寒盡無詩非景窮地爐煨芋火時約老僧同¶
　　　友人余兄歸小詩寄胡葦航¶
别去又梅時夷塗豈倦馳能存二頃事寧畏十年遲耐¶
冷心如鐵因吟鬢欲絲猶嫌夜來夣不解説相思¶
　　　寄胡葦航料院¶
别來梅正謝愁坐栁成隂救世有何䇿圗名非本心萬¶
<pb:KR4d0415_WYG_004-5b>¶
言難復古一語儻醫今已向山中老因風懐所欽¶
　　　九月九日登山¶
日月百年寛良辰天不慳秋來常對菊情適便登山户¶
外無塵鞅籬邊有酒顔當時老彭澤幽事獨相闗¶
　　　題江心寺詩¶
聞説東甌勝茲遊心頗降江心浮一寺水靣立雙幢路¶
絶帆當户潮回月漾窓悠悠懐古思把酒酹漁釭¶
　　　七夕前二日與窺堂莊使君江横觀水望霓悵¶
<pb:KR4d0415_WYG_004-6a>¶
　　　然¶
倚闌人不識懐古尚心驚坐想瀰漫意臥聞鞺鞳聲浪¶
翻京口寺潮打石頭城莫説南柯事相寛老大情¶
　　　溪堂春日即事¶
抵是此溪山須將舊眼看鷗飛緑不染鳥没翠如攅雨¶
過巖巒浄潮來天地寛莫浮茅屋去犬吠拍欄干¶
　　　八月十三夜道士湖汎月¶
萬事廓悠悠因貧得縱遊天慳一様月人有幾中秋短¶
<pb:KR4d0415_WYG_004-6b>¶
笛芙蓉浦芳尊杜若洲清狂欠拘束誰恕道家流¶
　　　寒山暮景¶
青山寒似削黄葉掃仍飛落日行人急癡風過翼稀老¶
鷄尋舊杙野犬吠緇衣獨倚枯藤立柴門候牧歸¶
　　　三疊泉廬山簡寂觀十五里一名擷泉¶
此豈凡間物神人疑屬饜踏翻雲母碓放出水精簾娥¶
女愁遺珮冰虬或弄髯鮫綃一百丈織出浪紋纎¶
　　　題純陽洞¶
<pb:KR4d0415_WYG_004-7a>¶
路入松蘿去閒眠石頂雲半宵忽聞虎六月不飛蚊煙¶
郭多年畫晴疇破衲紋世無俱絕粒持鉢不如耘¶
　　　重陽¶
黄花渾似舊白髪忽驚新争説參軍㡌誰憐處士巾折¶
腰寧不辱有酒未為貧絕愛南山色相看意轉真¶
　　　題海雲樓下一碧萬頃亭¶
倚闌心目浄萬頃一磨銅欲畫畫不得託言言更窮隂¶
晴山逺近日夜水西東此意知誰㑹鷗邊獨釣翁¶
<pb:KR4d0415_WYG_004-7b>¶
　　　心泉¶
來尋萬古意聊結此生縁乆視都無物中間只見天靈¶
根何處覔露液曉初鮮白髪今如此捫松憶少年¶
　　　石潭觀魚¶
拂石搘頤乆閒心寂似初不知渾是水寧覺我非魚欲¶
數猶疑幻相看若在虚星星雙鬢影何事入方諸¶
　　　題金粟洞¶
天風吹絕頂小立客思豪遥海望無際衆風疑避髙龍¶
<pb:KR4d0415_WYG_004-8a>¶
留神骨去犀斂夜光韜惟愛瑶池水尋雲學種桃¶
　　　種麥¶
荒林僻左地時已及來牟頗學鴉種麥可憐人代牛莫¶
言耒耜苦且願甲兵休來嵗如旋磨機輪向瀑流¶
　　　委順趙君見遺千里小景鵶鵲圗有詩将之用¶
　　　韻為謝¶
朝拂扶桑影暮尋明月枝羣飛心共逺三匝意猶遲相¶
向無聲裏應思落筆時寸程千里闊惟可與君知¶
<pb:KR4d0415_WYG_004-8b>¶
　　　送清老弟歸荆湖幕¶
驅車出閩嶠㣲宦厯江湖沙塞馬蹄疾水天鴻影孤楚¶
天時臥鼓蜀道日飛芻萬里戎旃客何當表丈夫¶
　　　聞蟋蟀有感¶
煎煎促誰織機杼咽空林何處露藂下入人秋思深清¶
燈一綫淚孤枕百年心此意知誰㑹悠然太古音¶
　　　挽仁山楊先生¶
滴盡艱難淚肝腸鐵似頑忍教師道絶還向我翁澘命¶
<pb:KR4d0415_WYG_004-9a>¶
也吾何憾天乎識固慳平生修潔意千載此西山¶
