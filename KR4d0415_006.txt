# -*- mode: mandoku-view; -*-
#+TITLE: 心泉學詩稿
#+DATE: 2015-08-25 00:08:12.052597
#+PROPERTY: ID KR4d0415
#+PROPERTY: BASEEDITION WYG    
#+PROPERTY: JUAN 卷六
<pb:KR4d0415_WYG_006-1a>¶
欽定四庫全書¶
　心泉學詩稿巻六　　　　宋　蒲夀宬　撰¶
　　五言絶句¶
　　　寄石隠¶
閉門十日雨破屋砌生苔此意何人㑹抱琴來不来¶
　　　題葉寄楊芸夫¶
吟得秋風老敲忩意轉深憑將林下事為寄與知音¶
　　　心泉二首¶
<pb:KR4d0415_WYG_006-1b>¶
涓涓萬古意湛湛一塵無明月來窺鏡宵寒露滴珠¶
驟来驚辟易久視益虛無咫尺星堪摘波揺又走珠¶
　　　菊泉詩¶
䟽泉得古髓種菊䝉秋潭願與村中人一瓢共清甘¶
　　　聞泉¶
山椒一雨過石罅百泉鳴應接都不暇更兼秋月明¶
　　　澗亭麈尾泉¶
泉揮玉麈尾岫擁翠雲裘盡日看不足倚䦨生古愁¶
<pb:KR4d0415_WYG_006-2a>¶
　　　江横信筆¶
潮汐有贏縮江横無古今魚龍任掀舞孤月在天心¶
　　　書滴翠巖壁¶
蘿衣濕寒翠苔錦上嶙峋一榻千峯裡因詩憶古人¶
　　　書香爐瀑布圖後¶
飛流三百丈日射碧琉璃一氣何終極淋漓自不知¶
　　　青霞西亭¶
長松被薜荔怪石生煙霞簷牙木杪見上有山人家¶
<pb:KR4d0415_WYG_006-2b>¶
　　　滄浪亭¶
曉色桃蒸霞春隂栁垂霧為問橋下船㳂流到何處¶
　　　心泉¶
冷冷一澗泉炯炯千樹雪嵗寒鐵石心山中玩芳潔¶
　　　讀可翁閒坐偈¶
夜久風浪息驪龍弄頷珠水怪不敢動明月滿江湖¶
　　　白鬚詩¶
月照當襟雪終剪施摩詰我作白鬚行而得飬生術¶
<pb:KR4d0415_WYG_006-3a>¶
　　　題石¶
巖石多意氣松樹留髙齡倚仗𦕈雲濤天風吹泠泠¶
　　　怡雲¶
把作一片畫晴隂渾不同不知誰是畫佇立意無窮¶
　　　寒食有感¶
杏粥因懷舊榆羮豈為春慿將禁火事説與乞墦人¶
　　　郊意¶
清晨起搔頭荷鋤出門去露濕野草花香來不知處¶
<pb:KR4d0415_WYG_006-3b>¶
　　　題畫竹扇寄友¶
明月二千里清風一萬竿相思寫不得寫出夢来看¶
　　　春日聞禽戯題寓廨¶
隔墻聽幽哢入坐春融融午夢恬不成始知身在籠¶
　　　棹歌¶
鼔枻歸去来蓑風鳴策策明月傾我壺滄浪天一碧¶
　　　牧童歌十首¶
荷笠小蒼頭犢裩乘水牛揚鞭自叱咤度隴復慿溝¶
<pb:KR4d0415_WYG_006-4a>¶
軟坡便佇犢凉䕃聚羣髫一竪忽然起恐牛殘荳苖¶
隔溪騎度水浮去似鴟夷莫話五湖事且㸔牛背兒¶
倦来牛背卧一覺度前岡牛飽兒呼餒歸来煨芋香¶
前山飛暮雨牛上展青蓑囘首牛呼犢哀音兒唱歌¶
斜陽歸處險路熟了無疑結草為衣著圏葭作竹吹¶
野花簮短笠露濕蔓青青莫笑兒童小人間河鼔星¶
老翁分社酒匕箸小孩提黃犢今堪駕明年學把犂¶
生来在田野少小學耕鋤敢望多名譽隨人角掛書¶
<pb:KR4d0415_WYG_006-4b>¶
芳郊望無際逐草任西東世上千塲夢人間一笛風¶
　　七言絶句¶
　　　山中秋曉¶
命策空山風露冷野花無數不知名林叢深處無人問¶
時吐秋芬一様清¶
　　　書隠者壁¶
鵑啼花落春已非秧老蠶眠雨初霽牛衣夢覺山日髙¶
風前猶是巢由世¶
<pb:KR4d0415_WYG_006-5a>¶
　　　飛泉¶
蘚壁輕飛霧雨寒一簾清漱玉珊珊遊鱗莫羡層瀾去¶
鏤雪雕氷滿肺肝¶
　　　題贈枯崖¶
玉麈無心試出拈山房春静燕窺簷相思獨上青霞頂¶
閒倚欄干望塔尖¶
　　　贈老溪孚上人¶
玉澗雙盤略彴過對人捫蝨坐雞窠煮茶與客早歸去¶
<pb:KR4d0415_WYG_006-5b>¶
落日前山路更多¶
　　　石室閒坐憶東坡漁舟一葉江吞天句成一絶¶
漁舟一葉江吞天誦翁此句心茫然不知何處有此景¶
而今忽墮吾眼前¶
　　　錫老弟山居¶
君住南山我北山隔溪斜照見炊煙相尋懶趂溪邉路¶
村酒時沽上釣船¶
　　　閨意¶
<pb:KR4d0415_WYG_006-6a>¶
聘得深村玉雪姿力勝杵臼案齊眉笑他老大専房寵¶
猶把房幃比舊時¶
　　　酒量减¶
少年一日㡬鴟夷瓦甓而今力不支莫笑盃中酒量减¶
至和全在半醺時¶
　　　題武夷¶
九曲諸峯向背殊丹青雖巧不能模堂堂標致髙如許¶
靈迹何須問有無¶
<pb:KR4d0415_WYG_006-6b>¶
　　　重逰武夷偶成櫂歌一首¶
一𣲖彎環九曲溪溪深溪淺净無泥鷺鷥不作窺魚計¶
飛入屏風也似迷¶
　　　月巖¶
皎皎應如欲下弦為誰長掛此巖前行人莫笑中空洞¶
空洞中間盡是天¶
　　　青霞¶
百尺長松巖下風一輪明月屋西峯夢囘細数登山路¶
<pb:KR4d0415_WYG_006-7a>¶
知在青霞第㡬重¶
　　　玉女峯¶
玉女攅空擁霧鬟鐵心千古照溪灣願分一滴清溪水¶
去洗人間脂粉顔¶
　　　題西山靈峯感應寺¶
路入靈峯西復西桄榔葉暗古招提山僧更在雲深處¶
花落蒼苔幽鳥啼¶
　　　題純陽洞¶
<pb:KR4d0415_WYG_006-7b>¶
道士當年九日山側身西望翠雲間一枝乞倚純陽洞¶
萬仞崔嵬不可攀¶
　　　次枯崖上人催梅韻¶
黄葉蕭蕭雨滴階夢魂飛到瀑邊梅遥知楖栗山中老¶
一日花間一百囘¶
　　　百花洲梅¶
孤根寧不在栽培枝北枝南春一回盡道㳺魚是佳䜟¶
不知洲上有花魁¶
<pb:KR4d0415_WYG_006-8a>¶
　　　早梅¶
荷已全凋菊未殘一枝的皪照江干暖風莫詫攙先意¶
留取清芬待嵗寒¶
　　　瀑上見梅有懐老溪上人¶
野水横斜最老枝一生心事雪霜知世人重眼不重鼻¶
祇愛花光與補之¶
　　　雨中見梅泫然而作¶
夢遶孤山欲斷魂竹籬茅舍雨紛紛何心更作廵簷事¶
<pb:KR4d0415_WYG_006-8b>¶
眀月枝頭照淚痕¶
　　　次韻¶
絶頂秋髙風露寒倚闌心事到梅間誰知嵗晩相思意¶
欲種梅花滿此山¶
　　　贈林愚庵墨梅¶
色空已解花光意香影難隨逋老蹤此叟芒端不著蜜¶
㡬囘曽誤壁間蜂¶
　　　題蕭照畫山水漁父四軸¶
<pb:KR4d0415_WYG_006-9a>¶
裂石㫁崖如赤壁暗想當年學士蘇巨口細鱗新網得¶
一樽惟有月相娛¶
輕蓑短棹下滄浪不是尋常黄㡌郎料應江上青山色¶
肯博人間白玉堂¶
火雲収盡天逾闊野艇歸来日未斜秋思滿江禁不得¶
又吹長笛出蘆花¶
野航偶繋梅花下人在梅花與雪俱直釣情知魚不食¶
一絲終日掛氷壺¶
<pb:KR4d0415_WYG_006-9b>¶
　　　又漁父四首¶
昨日賣魚到城郭暑氣千門正炮烙買酒歸来風露凉¶
始信人間漁父樂¶
釣得魚来日又斜潮廻無路可歸家炙魚當飯且一飽¶
閒㸔白鷗飛浪花¶
海光㶑灔月團圎一顆明珠落玉盤鷗鷺不知何處宿¶
白頭閒坐把魚竿¶
青山淡淡水悠悠有客江邉孟浪逰漁父相逢欲借問¶
<pb:KR4d0415_WYG_006-10a>¶
掉頭吟詠不相酬¶
　　　七夕¶
盈盈一水望牽牛欲渡銀河不自由月照纎纎織素手¶
為君裁出翠雲裘¶
　　　江上聞笛¶
笛聲何處水茫茫潮落沙寒月照廊嵇吕成塵不可覔¶
滿襟清淚憶山陽¶
　　　春曉聞禽¶
<pb:KR4d0415_WYG_006-10b>¶
唤囘春夢幾聲禽澗草巖花動此心搔首偶然自失笑¶
不知何處是山林¶
　　　聞雞¶
無數窮簷苦夜悠一聲驚散枕邉愁天家合把黄金鑄¶
置向竿頭赦九州¶
　　　聞蟬¶
閉息含真抱葉枯春風將盡蛻寒膚緑槐忽作仙人嘯¶
長曵一聲山日晡¶
<pb:KR4d0415_WYG_006-11a>¶
　　　賦竹間禽¶
晴哢連林春翕翕一片勞心不堪縶竹間勿作么鳳吟¶
何處飛来羽衣濕¶
　　　飯牛歌¶
新秧挿遍水盈疇童穉相呼去飯牛極目平坡煙草細¶
歌聲何處雨颼颼¶
　　　水碓(閒過枯崖丈室午困/假榻起聞碓聲偶成)¶
午枕閒隨夢出塵覺来不記是城闉寂無人語惟聞碓¶
<pb:KR4d0415_WYG_006-11b>¶
恐有穿腰持石人¶
　　　詠狸¶
買魚日日與狌狸捕䑕有心奚待飢但免翻盆與覆碗¶
何須要見血淋漓¶
　　詩餘¶
　　　滿江紅(登樓/偶作)¶
樓倚虚空覺人世不知何處身縹緲半簷星斗一窓風¶
露潮退沙平鳬雁静夜深月黒魚龍怒把清樽獨自笑¶
<pb:KR4d0415_WYG_006-12a>¶
餘生成何事　塵埃外談髙趣煙波上題新句這美景¶
良宵且休虚度夢覺宦情甜似蠟老来况味酸如醋念¶
兒曹南北㡬時歸情朝暮¶
　　　賀新郎(贈鐵/笛)¶
鐵笛穿花去問長安市上生涯而今何似破㡌青衫塵¶
滿面不識何人共語且面壁聽風雨惟我虚中元識破¶
笑人間日月無停杼名與利莫輕許　人生窮逹皆天¶
鑄試燈前為問靈龜勸君休怒心肯命通元有數何幸¶
<pb:KR4d0415_WYG_006-12b>¶
知音記取季主也應留得住百嵗光隂弹指過算伯夷¶
盗跖俱塵土心一寸人千古¶
　　　漁父詞十三首¶
萬里長江一釣絲蕭蕭蓬鬢任風吹微雨過片帆欹青¶
山濃淡更多竒¶
江渚春風澹蕩時斜陽芳草鷓鴣飛蓴菜滑白魚肥浮¶
家泛宅不曾歸¶
煙浦廻環㡬百灣無人知此橛頭船風露冷月姢姢雲¶
<pb:KR4d0415_WYG_006-13a>¶
間一過㸔飛仙¶
野䌫間移石筍江旁人爭㸔老眉厖鋪月席展風&KR1084;飛¶
來何處白鷗雙¶
葭荻横披衆木東浪花如雪晩來風雲母幌水精宫蓮¶
花一葉白頭翁¶
飄忽狂風一霎間長魚吹浪勢如山牢繫䌫蓼花灣白¶
鷗沙上伴人閒¶
清曉朦朧古渡頭煙中人語艣聲柔雲五色蜃成樓雞¶
<pb:KR4d0415_WYG_006-13b>¶
鳴日出似羅浮¶
搔首推篷曉色新雪花飄瞥大江濱漁父醉不収緡白¶
髭紅頰玉為人¶
明月愁人夜未央篷&KR1084;如畫水浪浪何處笛起凄凉梅¶
花噴作一天霜¶
白首漁郎不解愁長歌箕踞亦風流江上事寄蜉蝣靈¶
均那更恨悠悠¶
琉璃為地水精天一葉漁舟浪滿顛風肅肅露姢姢家¶
<pb:KR4d0415_WYG_006-14a>¶
在蘆花何處邉¶
江上浪花飛灑天拍堦鞺鞳屋如船月不夜水無邉何¶
處笛聲人未眠¶
逺入茫茫無盡邉漁舟來往似行天欹枕㸔不成眠誰¶
識人間太乙仙¶
　　　又漁父詞二首(書𤣥真/祠壁)¶
白水塘邉白鷺飛龍湫山下鯽魚肥欹雨笠着雲衣𤣥¶
真不見又空歸¶
<pb:KR4d0415_WYG_006-14b>¶
巖下無心雲自飛塘邉足雨水初肥龜曵尾緑毛衣荷¶
盤無数爾安歸¶
　　　欸乃詞(贈漁父/劉四)¶
白頭翁白頭翁江海為田魚作粮相逢秖可唤劉四不¶
受人呼劉四郎¶
